---
layout: blogpost
title: "כולם מדברים על גיוס, אף אחד לא מדבר על כסף"
description: "קצת פוליטיקה"
draft: true
rtl: true
---

<img src="http://tomerfiliba.com/static/res/2012-07-04-bitch.jpg" class="blog_post_image" style="width: 180px;" title="10gag.co.il"/>

## כלבתא במטותא ##

אז כולם אוהבים לדבר עכשיו על **גיוס חרדים**. אפילו [איציק שמולי המתחנחן](http://www.ynet.co.il/articles/0,7340,L-4250737,00.html)
נרתם פתאום למשימה... שוב עולה בנחיריים ריח של בחירות, הפעם תחת האמתלה המטופשת הזו, ואני שואל - לְמה? 
ראשית, איזה סיבה יש לקיים בחירות בארץ? מה יוצא לנו מזה? הרי זו רק רוטציה בין אותם אנשים, כבר 15 שנים. אותם
פרצופים כל כנסת (יש שמחליפים מפגלה או שתיים בדרך) שיעשו הכל בשביל להיאחז בכיסא וביכולת להשתכר בלי
לעשות הרבה. לא רציתם אותו בתור X, תקבלו אותו בתור Y - הזיכרון שלנו קצר, אז מה זה כבר משנה.

שנית, במה שונה המצב היום מלפני חמש שנים, בכל הנוגע לתעסוקה של-, תקציבים ממשלתיים הניתנים ל- 
או לגיוסם של החרדים? רוב הציבור ותנועות כאלו ואחרות זועקות לגבי זה כבר שנים... איך קרה שבחודשיים-שלושה
האחרונים (רמז: מאז התרגיל המסריח של מופז-ביבי-ברק) זה עבר לחזית הבמה? ולמה הפעם צריך להפיל את הממשלה
על רקע זה? ליברמן יפרוש בגלל גיוס חרדים -- אבל לא בגלל נישואים אזרחיים? הכבוד של ח"כ מולה נרמס לפתע בגלל 
פירוק ועדת פלסנר -- ולא, נניח, מהיחס לקהילה שלו, או מזה שהכו יוצא אתיופיה כי חשבו שהוא מסודן (השם ישמור)?
זה מריח הרבה יותר כמו עוד ספין שנועד להסיט את תשומת הלב הציבורית מדברים שבאמת לא נוחים לממשלה,
כמו המחאה החברתית וכו'. להבטיח לגייס חרדים זה קל, להבטיח עתיד לדור שלם זה קשה (גם באירופה).

אפשר להמשיך לדוש בכל מיני ספקולציות ולתהות מה יוליד יום בהקשר של גיוס חרדים, אבל אני רוצה לפתוח חזית אחרת,
ברשותכם: אני רוצה **לשחוט את הפרה הקדושה שנקראת "צבא העם"**. נמאס לי כבר מהדמגוגיה המתחסדת הזו.
אז קודם כל, גילוי נאות: מי שמכיר אותי אישית יודע שהייתה לי מערכת יחסים מאוד טעונה עם הצבא, אבל אני מתכוון 
לשים אותה מאחורי ולפרוט את הנקודות בצורה אובייקטיבית, עד כמה שאפשר. ולכל המצקצקים האוטומטיים, 
שירתתי שירות מלא. זה כמובן לא רלוונטי, אבל אחרת תפסלו את דעותי מראש תחת הכותרת "משתמט סמולן". זה ככל 
הנראה יקרה גם ככה, אבל לפחות ניסיתי. 

## מיליטריזם חברתי ##

נתחיל בדברים הברורים: **אנחנו צריכים צבא**. השכנים שלנו לא מחכים לנו עם פרחים בקנה, וזה ברור לכל בר דעת.
ונמשיך עם עוד דברים ברורים: היום לא 1950, הסולידריות החברתית כמעט נעלמה ואת מקומה תפס האינדיווידואליזם.
נתוני הגיוס היורדים משנה לשנה מראים שהאתוס המיליטריסטי שאנחנו גדלים עליו הולך ונשחק, וזה מתבטא בכך שרוב
הנערים הנורמלים (כלומר, אלו שלא מתחנכים על ברכי האל בהתנחלויות) מעדיפים לעשות עם עצמם משהו מועיל,
ולא לשחק בחייל-וקצין. באופן כללי כסף קונה הכל, והתרבות שלנו נהייתה שטוחה כמו התרבות
האמריקאית (רק שאמריקה מספיק גדולה כדי לקיים תת-תרבויות נוספות, ואנחנו לא). ברוכים הבאים לישראל מודל
2012 -- הצטרפנו סוף סוף למשפחת העמים. או"ם שמום זה אנחנו.

אם בשנות החמישים הצבא שימש ככור היתוך לעקורים מכל העולם ויצר אצלם זהות לאומית וכו', הרי שזה לא המצב היום.
האוכלוסיה גדלה, המצוקות הקיומיות של המדינה הרבה פחות קשות היום, יש לנו עם שדובר (בערך) שפה לאומית...
אפשר לומר שצבא העם סיים את תפקידו. זה נכון כבר זמן מה, אבל אנחנו מסרבים להכיר בעובדות. אין ספק שעם הזמן
זה יחלחל, כאשר הדור שגדל היום יגיע למוסדות השלטון. עוד 20 שנה זה יהיה ברור כשמש. 

## אתוס שמתוס ##

לא הצלחתי להשיג נתונים מהימנים לגבי זה, אבל ככל הנראה המערך הלוחם של צה"ל מונה בין 15 ל 20 אחוז
מכלל החיילים, תומכי לחימה מהווים בערך עוד 20-30 אחוז, והשאר (לפחות 50%), כמו שאומרים, ג'ובניקים.
אמנם יש **גיוס חובה**, מה שאומר שכל נער בן 18 (לצורך העניין) חייב להתגייס, אבל מזה נובע שהצבא **חייב לגייס**
את כולם. זה אולי נשמע טריוויאלי, אבל יש לזה השלכות משמעותיות, בעיקר כי הצבא ממש לא **צריך** את כולם.

לשם הדיון, נקח חייל היפותטי בשם דני. דני לא חדור מוטיבציה, הוא לא רוצה להיות קרבי ולא מתכוון להישכב על רימון,
אבל הוא משרת את זה כי "כולם עושים". נחמד לו לשבת בשלישות ברמת גן, במזגן, ולהעביר את היום בלהעביר דפים
מהמדפסת למגרסה. ואם הוא ממר"מניק, הוא גם כותב שאילתות SQL שרצות על mainframe מלפני מלחמת השחרור.
יש לו חברים טובים שם, עושה יומיים שמירות בחודש, קצת מטבחים, חוזר הביתה כל יום ונהנה מהחיים. או להיפך -
הוא עשוי להיות תקוע תחת מפקד שמתעלל בו רגשית, בין אם מי מהם מבין זאת או לא, וללא כל מסגרת תומכת 
(המש"קית ת"ש התגייסה לפני שבועיים ובעיקר רוצה ללכת הביתה בחמש). כל חייל שמתאבד עקב חוסר התאמה
למסגרת זה עוול נורא, ומותו כורת עוד ענף באתוס הלאומי. לכן הצבא כל כך מתעקש להסתיר את הפרטים ולטפל
בסימפומים במקום במחלה.

עכשיו בואו נעשה ניתוח amortized של עלות חייל דוגמת דני, שהצבא היה יכול להסתדר גם בלעדיו. דני צריך מפקד?
רס"ר שיצעק עליו? כיסא לשבת עליו? עמדת מחשב, מדים (ומשטרה צבאית שתפקח על הלבוש שלו), נסיעות
בתחבורה ציבורית, אוכל (ולכן גם טבחים), ציוד (ולכן גם אפסנאים ונהגי משאיות), מגוון שירותי שלישות/חינוך,
בריכה ומציל (בחיל האויר) וכו' וכו'. אה, וכמובן שיש משכורת, שבמקרה של דני היא זניחה, אבל שרשרת הפיקוד
שמעליו מגיעה לסכומים יפים. ככה מקבלים בסיסים שלמים שכל הצידוק לקיומם הוא הם עצמם (והעובדה שצריך למצוא
לכל החיילים מה לעשות), כך שהערך המוסף שלהם, איך נאמר, מוטל בספק. רק בשביל לסבר את האוזן, 
אני לא תוקף את השלישות ספציפית, אין לי שום דבר נגדם, אני תוקף את השיטה.

אז כמובן שדני עצמו לא מקבל טבח פרטי או שרשרת פיקוד אישית: הוא מקבל נתח קטן מכל שירות - אחד חלקי מספר
הדניים שבצבא (וזה נסכם כלפי מעלה, כשגודל כל שכבה קטן באופן לוגריתמי). אבל אם נסתכל באינטגרל על פני כל 
הדניים בכל בסיס שהתועל בקיומו זניחה -- מדובר על עשרות מיליארדי שקלים, מתוך תקציב משרד הביטחון שעומד על 
50 מיליארד.

##על העיוורון ##

רצה הגורל והרבי אמר "מהיום כולם מתגייסים, זו מצווה". עשרות אלפי אברכים בגילאי גיוס צובאים על שערי הבקו"ם...
הצבא מתמוגג, מעלה את כולם על אוטובוסים... ואז מה? קרביים כנראה שהם לא יהיו, בכל אופן רובם לא.
וצריך למצוא להם בסיסים/מדורים כשרים למהדרין, בלי בנות (תועבה!), ועם שיעורי תורה בוקר וערב. 
אז חלק יהיו מתכנתים, חלק שלישים, חלק משגיחי כשרות, נהגים... אוקי ומה הלאה? נבנה את בסיס "שערי שמיים"
בשטחים פתוחים ליד בני-ברק בואכה פתח תקווה, או אולי על גבעה בשטחים, ואז מה? אתם מסוגלים בכלל לשערך
את העלות של דבר כזה? ואת חוסר התועלת בו, גם יחד? אז נכון, אולי חלק ירכשו ככה מקצוע, זה גם משהו. 

אז האתוס שמונחל בכם, כמו גם הצורך לא לצאת פרייארים, זועק עכשיו *געוולד! חייבים לגייס את כולם! שוויון בנטל!*,
אבל זו אינדוקטרינציה של אמרות חלולות שעברתם מאז ילדותכם. מה *תעשו* עם כולם? מי *ישלם* על זה? 
מעמד הביניים, כרגיל, ייצא הפראייר הגדול. הרי כמו שאתם נכנעים לחתונה ברבנות, חיים עם זה שאין תחבורה בשבת,
סובלים חסימת כבישים ברחבי הערים, ומוכנים לספוג את העלות של הכשרות על המזון בארץ -- כך אתם גם תשמחו
להקל עם החרדים שמשרתים, לא לשבץ אותם לתורניות בשבת, לאפשר להם ללמוד גמרא שלוש שעות ביום, וכו' וכו'.
והרי אברך שיסיים שירות יהיה זכאי לשלוש שנות לימודים בכולל חינם... מה לא תעשו בשביל לעודד אותם להתגייס.

אתם תמשיכו לשלם מיסים, לעשות מילואים, ולהקשיב לשירים של הדג-נחש.  

## מודל חלופי ##

רב נגד שמנהל צי משאיות, לא נכנס ללבנון. החפ"ש נכנס






















