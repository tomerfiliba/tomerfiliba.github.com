---
layout: blogpost
title: "כלבתא במטותא"
description: "קצת פוליטיקה"
draft: true
rtl: true
---

<img src="http://tomerfiliba.com/static/res/2012-07-04-bitch.jpg" class="blog_post_image" title="10gag.co.il"/>

אז כולם אוהבים לדבר עכשיו על **גיוס חרדים**. אפילו [איציק שמולי המתחסד](http://www.ynet.co.il/articles/0,7340,L-4250737,00.html)
נרתם פתאום למשימה... שוב עולה בנחיריים ריח של בחירות, הפעם תחת האמתלה המטופשת הזו, ואני שואל - לְמה? 
ראשית, איזה סיבה יש לקיים בחירות בארץ? מה יוצא לנו מזה? הרי זו רק רוטציה בין אותם אנשים, כבר 15 שנים. אותם
פרצופים כל כנסת (יש שמחליפים מפגלה או שתיים בדרך) שיעשו הכל בשביל להיאחז בכיסא וביכולת להשתכר בלי
לעשות הרבה. לא רציתם אותו בתור X, תקבלו אותו בתור Y - הזיכרון שלנו קצר, אז מה זה כבר משנה.

שנית, במה שונה המצב היום מלפני חמש שנים, בכל הנוגע לתעסוקה של-, תקציבים ממשלתיים הניתנים ל- 
או לגיוסם של החרדים? רוב הציבור ותנועות כאלו ואחרות זועקות לגבי זה כבר שנים... איך קרה שבחודשיים-שלושה
האחרונים (רמז: מאז התרגיל המסריח של מופז-ביבי-ברק) זה עבר לחזית הבמה? ולמה הפעם צריך להפיל את הממשלה
על רקע זה? ליברמן יפרוש בגלל גיוס חרדים -- אבל לא בגלל נישואים אזרחיים? הכבוד של ח"כ מולה נרמס לפתע בגלל 
פירוק ועדת פלסנר -- ולא, נניח, מהיחס לקהילה שלו, או מזה שהכו יוצא אתיופיה כי חשבו שהוא מסודן (השם ישמור)?
זה מריח הרבה יותר כמו עוד ספין שנועד להסיט את תשומת הלב הציבורית מדברים שבאמת לא נוחים לממשלה,
כמו המחאה החברתית וכו'. להבטיח לגייס חרדים זה קל, להבטיח עתיד לדור שלם זה קשה (גם באירופה).

אפשר להמשיך לדוש בכל מיני ספקולציות ולתהות מה יוליד יום בהקשר של גיוס חרדים, אבל אני רוצה לפתוח חזית אחרת,
ברשותכם: אני רוצה **לשחוט את הפרה הקדושה שנקראת "צבא העם"**. נמאס לי כבר מהדמגוגיה המתחסדת הזו.
אז קודם כל, גילוי נאות: מי שמכיר אותי אישית יודע שהייתה לי מערכת יחסים מאוד טעונה עם הצבא, אבל אני מתכוון 
לשים אותה מאחורי ולפרוט את הנקודות בצורה אובייקטיבית, עד כמה שאפשר. ולכל המצקצקים האוטומטיים, 
שירתתי שירות מלא. זה כמובן לא רלוונטי, אבל אחרת תפסלו את דעותי מראש תחת הכותרת "משתמט סמולן".

## מיליטריזם חברתי ##

נתחיל בדברים הברורים: **אנחנו צריכים צבא**. השכנים שלנו לא מחכים לנו עם סלסות אורז ופרחים בקנה





























